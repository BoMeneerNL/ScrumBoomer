Hoe zien de lessen eruit?

Per locatie mag een beperkt aantal studenten per dag binnen zijn (30% van wat normaal op een dag binnen is), dit zijn ongeveer 15 studenten per klas. 
De roosters worden gemaakt binnen drie bloktijden op een dag, in de lesblokken is steeds 15 minuten pauze en daarbinnen volg je lessen van 45 minuten:

Blok 1: 08.30 – 11.45 uur
Blok 2: 12.30 – 15.45 uur
Blok 3: 16.30 – 22.00 uur



Online lessen worden gegeven via Microsoft Teams. Wij nemen dan deel aan vergaderingen met webcam aan en microfoon uit en als er vragen zijn kunnen we gebruik
maken van een knopje die aan de docent aangeeft dat die persoon dan een vraag heeft.

Normaal gesproken zou er na iedere les een zelfstandig lesuur zijn voor het maken van opdrachten, dit is vervangen door een "begeleiding op afstand/SLB" blokuur die 
plaats vindt na dat alle lessen zijn gegeven. Tijdens dit blokuur werken we zelfstandig aan de opdrachten en als er vragen zijn kunnen we de docent een chatbericht 
of een belverzoek sturen. Ook alle powerpointslides, opdrachten en de deadlines kunnen terug gevonden worden in deze applicatie.



Hieronder vind je informatie over de vakken die wij krijgen op deze opleiding:

Python, Java, HTML en CSS: Dit zijn de 4 programmeertalen die wij bij deze opleiding leren. Python en Java zijn "back-end" programmeertalen, dit is data is opgeslagen. 
HTML en CSS zijn "front-end" programmeertalen, dit is wat je visueel kunt zien op een website.

Computational Thinking: Computational Thinking vertelt je over het denkproces van een machine en hoe die aan de gang gaat met bepaalde instructies. Door te weten hoe 
een machine werkt kun je makkelijker de programmeertalen begrijpen.

Networking Essentials: Networking Essentials gaat voornamelijk over wat webservers precies zijn en hoe zij werken. Wij krijgen te weten hoe we de servers kunnen 
configureren, onderhouden, hoe we problemen kunnen oplossen en hoe data het best beveiligt kan worden.

IT Essentials: Bij IT Essentials leren wij fundamentele computer- en loopbaanvaardigheden. Deze cursus leert je alles over de computeronderdelen, wat ze doen en wat alles 
precies is. 

Rekenen/Wiskunde: Om een goede programmeur te zijn moet je ook goed kunnen rekenen. Rekenen en wiskunde leert je hoe je problemen moet analyseren en oplossen. Dit is een 
cruciale vaardigheid voor programmeren sinds dat er in programmeren veel algoritmes voor komen.

Engels: Alle programmeertalen zijn in het Engels, het is dus erg belangrijk om Engels te kunnen verstaan en de begrippen die in de programmeer wereld worden gebruikt te 
kunnen begrijpen.

Nederlands: Communicatie is erg belangrijk, je moet goed kunnen luisteren en spreken. Denk bijvoorbeeld aan jouw code uit kunnen leggen aan iemand die geen kennis heeft over 
programmeren.

L&B: Hier leren wij over culturen en de samenleving. Wij gaan veel werken met mensen uit andere landen en culturen dus het is goed om te weten hoe je met elkaar om gaat.

SLB: Studieloopbaanbegeleiding is een belangrijke onderdeel van onze beroepsopleiding. Onze studieloopbaanbegeleider bereidt hier ons voor op de transitie van student naar 
zelfstandig persoon/werknemer.

KD Verdieping Software: Dit is een vak waarin wij ons gaan verdiepen in de programma's Microsoft Word, Powerpoint en Excel. We gaan veel werken met deze programma's en ook 
bedrijven maken er veel gebruik van, het is dus handig om het tot zijn volle potentialen toe te kunnen passen. 