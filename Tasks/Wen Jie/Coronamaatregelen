Hieronder vind je een aantal veelgestelde vragen over het onderwijs met betrekking tot corona.

Tot wanneer wordt het onderwijs op afstand gevolgd?
We mogen slechts een beperkt aantal studenten in de gebouwen toelaten om aan de RIVM-richtlijnen te kunnen voldoen. 
Daarom volg je ook na de zomervakantie een deel van het lesprogramma op afstand. 
Dit geldt in ieder geval voor het eerste blok, tot november.

Praktijkopdrachten en -lessen die niet op afstand mogelijk zijn, worden op school gegeven. 
We mogen slechts een beperkt aantal studenten in de gebouwen toelaten om aan de RIVM-richtlijnen 
te kunnen voldoen.


Welke regels gelden in en om de gebouwen?
Op alle locaties zijn looproutes aangegeven. Daarmee kunnen we de 1,5 meter in de gangen garanderen. 
De beveiliging let ook op of iedereen zich houdt aan de looproutes. 
Bij de ingangen van alle gebouwen, en bij sommige trapopgangen, staan zuilen met handgel om je handen te ontsmetten.

Bij elk klaslokaal staat aangegeven hoeveel mensen het lokaal  in mogen. In de klaslokalen staan
alle stoelen en tafels op 1,5 meter afstand.

In de lokalen zijn handgel, handschoenen, en schoonmaakdoekjes of spray om tafels en stoelen 
schoon te maken voor en na de lessen.


Hoe gaan we om met mondkapjes?
We volgen de adviezen van het RIVM en het kabinet op. Dat betekent dat op onze school géén mondkapjes-plicht geldt. Tijdens de praktijkles kan de docent aan 
studenten vragen om een mondkapje te dragen, wanneer het niet mogelijk is om 1,5 meter afstand te houden. De Facilitaire dienst stelt hiervoor mondkapjes 
beschikbaar.


Gaan de stages door?
Ja, de stages gaan gewoon door. Het is wel belangrijk dat studenten zich aan de richtlijnen van
het RVIM en hun bedrijf houden.
